#-*- mode: mandoku-view; -*-
#+DATE: 2015-08-30 21:51:27.215969
#+TITLE: 天岸昇禪師語錄
#+PROPERTY: CBETA_ID J26nB187
#+PROPERTY: ID KR6q0409
#+PROPERTY: SOURCE Jiaxing Canon Vol. 26, No. B187
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0409_J_019-0739c> 
#+PROPERTY: JUAN 19

 天岸昇禪師語錄卷第十九¶
侍者一誠記錄¶

偈¶

次韻酬二願居士¶

#+BEGIN_VERSE
「　不昧當人理君有智無師明如日普炤疾如風普吹¶不從疑悟得何處立根基緣子不自返故為說悟疑¶悟疑程限說慧刃實君持當斷直須斷起倒莫人隨¶說食終不飽畫餅亦安宜服藥不瞑眩病乃在心脾¶古人汲汲志辦道如渴饑此事貴猛烈智識不及推¶能了一切了處處逢大悲
#+END_VERSE
」¶

恭祝本師老和尚六旬壽旦¶

#+BEGIN_VERSE
「　聖賢不徒生生則必為命世英佛祖不徒出出則度¶生心汲汲尼山木鐸萬古新曹溪一滴化巨渤千派¶萬派悉朝宗滔天洶涌源不竭世殊代異窒其源一¶線支分太白前禹門三汲浪重涌嶺南古佛得真傳¶嶺南自古無佛性選官選佛俱嫌病萬指叢叢奪錦¶標大地宗風歸一柄道場七坐法筵開不轉法輪動¶地雷雨露均沾艸木潤無私春色大方該師之說法¶法不說赤心片片皆成血是以其言金石貞雨洗風¶磨光不滅師之機用用非機掣電徒勞人佇思是以¶其機逸群格龍睛鶻眼莫能窺師之肺腑江漢濯澄¶之不清攪不濁是以魔外莫能侵逆順境緣長安樂¶師之文章得天真風雷走舌如有神是以雲煙生紙¶上筆下全無半點塵我欲誦師之德兮天之覆地之¶載終無以望其門閾我欲誦師之道兮嶽之高海之¶闊終無以喻其閫奧而況誦其生緣甲子節令佳辰¶黃華翠竹松柏鶴齡則又何異病目生華望空而禱¶告豈不聞佛真法身水中月光炤人間無欠闕一念¶無私空合空佛與眾生無間髮我願眾生刮卻眼中¶塵共證無生生不生眾生同慶師亦慶共玩良辰百
<pb:KR6q0409_J_019-0740a>¶億春
#+END_VERSE
」¶

次韻答韓媧石進士¶

#+BEGIN_VERSE
「　蟬影薰風動夕陽維摩對榻譚不二何從天外賞心¶人扇頭幻出如珠字玄言高致水成文松風拂月韻¶堪比我本柴林枕石翁挹君丰度能驅睡儀形想像¶已多時玉骨擬來謫僊類寥寥海內幾人知枯椿死¶守成何義斯道昭昭亙古今共由人莫知其意十方¶廓落本無拘麻纏紙褁自成累攃手那邊無一物豈¶容描模窺其位迷中無悟悟成迷異中有同同有異¶悟迷同異透重關把手共行不思議因思黃帝失玄¶珠無心罔象安能致因思朕兆未分時承誰恩力生¶天地此言人口已多年究竟無能識其自肯究根源¶眼豁開何人不是曹谿嗣須信居塵不染塵何礙市¶廛作山寺此事從來貴決烈英靈曠代真難遇此事¶從來貴信根醍醐承接須佳器鳳凰飛鳥不同倫我¶待其人從出類三軍帥可奪其威匹夫不可奪其志¶志堅入道我獨醒我獨醒兮人共醉真如握劍敵萬¶人此中豪釐不容偽覓玄覓法岐路多生公顯異宗¶風墜皮髓瓜分亦浪傳此中幽遠無人至心印從來¶不覆藏覓之無處理難遂珊瑚撐月影團團直指己¶曲子深愧蘇黃逸格未風流知君自有無師智葛滕¶舊案不須拈劍出鐔津憑一試此事奇搆并奇逢萬¶載優曇一現瑞茫茫匝地火生蓮如君氣骨真不易¶荊山抱玉人未歸簪纓歷代荒郊寄朱夏炎炎日正¶長珍重予言無可記
#+END_VERSE
」¶

達法禪師道行碑銘詩¶

#+BEGIN_VERSE
「　大國洋洋山海錯雲蒸霞蔚英靈拓道尊竺法王公¶孚德重支曇神鬼愕象法垂秋賢聖厄好音響絕南¶陽席疏星曉漢奪晨光炎岡何地求崑璧誇詐功利¶染日深交咻眾楚默齊音祇見青蓮沉火宅誰知焦
<pb:KR6q0409_J_019-0740b>¶尾富佳琴應是異人乘願來五濁波中一挽回鐵骨¶橫撐東海月證心冷地爆寒灰卓卓氣宇逸群翮艸¶鞋費盡渾不惜三千里外絕淆訛黃金再煆重生色¶歸揚法化意非輕重得法王勉有成心絕貪求艸可¶茹情忘愛憎虎同行天人協贊寶坊就傑礎畫梁空¶自繡規模宏麗狀天童如斯功業六年奏人情仰羨¶己如飢相國張公更過之兩寺住持不說法意中欲¶待南禪師追模大智有深衷叢林巨細可為風如雲¶行舉生平一收養遺孤喪亂中至人導物在一誠幽¶冥相去不多爭一紙能安伯有鬼祇園夢感國王情¶不怒而威魔膽慄神訶鬼運候不失唐鐸何人一死¶生豈固鬻香普化匹是知不奮士不發何地無才多¶淪沒龍門萬仞壁嵯峨透過自然化巨渤因其所法¶益崚嶒胸襟浩蕩自清澄毗嵐風起難搖動榮辱情¶如火裏冰哲人其逝梁木摧遠近皆聞動地雷慈心¶一片無存沒為喚愚蒙夢眼開光昭日月共爭明雨¶洗風磨光益清我語非石石非語師之行業金石貞
#+END_VERSE
」¶

贈葦燈禪師¶

#+BEGIN_VERSE
「　葦兄質稟若子路兼人氣奪西江怒身才椰大吞廬¶峰壯志如雲天不住臨濟未喝喝先來德山大棒棒¶不懼掀倒禪床何足云堂前筋斗不知數幾回鬥劣¶趙州前幾回決勝龍舟渡人言斗大膽姜維我言此¶子膽莫喻膽大庸人心易麤此子胸中若武庫有時¶賦出帝京篇有時詩吐春山句浩浩瀚瀚望無涯纖¶纖簇簇覓無路吁嗟乎少年人奇不足奇奇如我公¶真異度陵伽在鷇已先聲何須向後看儀羽莫怪胸¶中磊落多英雄安肯隨人步
#+END_VERSE
」¶

即韻酬沈秀才¶

#+BEGIN_VERSE
「　展轉讀君辭不寘知君胸臆非文字誦堯法舜為醇¶儒畢志孔孟一生事立身行己貴大端入世綱常無
<pb:KR6q0409_J_019-0740c>¶可避但思電拂百年身向後茫茫何所據生死海中¶沒了期一息不來誰再至去路分明已不知禮樂文¶章皆幻寄手握黃金指是鋀孰窺鞭影同良驥斯道¶昭昭亙古今不必多方求巧譬樹有本根泉有源人¶孰無心口空肆識得心時寸土無目前由我生天地¶多怪漁翁不放舟一漚便作全潮視君是儒門傑出¶人埜夫饒舌深增媿
#+END_VERSE
」¶

村居¶

#+BEGIN_VERSE
「　一菴卓此地穩僻勝山居水泛經年綠窗仍四面虛¶忘機情自闊安嬾習成疏誰解浮生理同茲學荷鉏¶埽徑非緣客編籬雲自穿鳩鳴疏雨後磬響夕陽邊¶物物皆真趣頭頭合性圓自非同道者那得坐忘筌¶已謝榮枯事軒窗納柳風無舟塵客遠有徑白雲通¶岐路休悲路忘弓人得弓須知無別理達本識還空¶一方開別墅種竹已成龍小摘尋園圃香粳倩水春¶辰昏勞宿雁陰雨課新農純樸存吾道羲皇不願逢¶聞說菴前路人言嶮與夷到門知不遠迴望卻多岐¶漁篴風吹斷版橋人度危頻將華葉露聊償蜨蜂饑¶一戶竹光綠千村煙火微孤雲無侶伴白鳥與同歸¶樹密日忘午波平月更輝且于盂缽裏古佛示全機¶形骸我已外禮貌莫吾拘得意常知足忘言自不誣¶淺深隨揭厲名字任賢愚試看區區者何年達帝都¶當戶田華遠空階綠影齊風前聊縱目煙外又聞雞¶聲色無它共威光已顯提祇緣人自委不覺滯封迷¶春前三尺雪臘後一聲雷石筍初生子寒梅已脫胎¶破苔惟鶴跡茂艸少人來剃髮經冬嬾胡鬚已滿腮¶東鄰有隱者高簡不言文智養桑麻性仁同鳥獸群¶力耕知稼穡訪道語殷勤自得東村住往還只此君¶曳杖經行處幽華開滿園人情無瑣細鶯語解寒溫¶炤戶雲光靜吹池風色喧遲遲聊縱目松火一村村
<pb:KR6q0409_J_019-0741a>¶入夏火雲近柳谿當戶寒川流情不竭新燕翼初乾¶岸靜立漁子交貧絕羽翰身閒無所事日日看風湍¶良辰黃鳥至喬木鳴喈喈一枕羲皇夢半窗華雨懷¶不彈雪嶺曲卻笑祕魔叉公案人人現勞生可活埋
#+END_VERSE
」¶

答侯秀才¶

#+BEGIN_VERSE
「　駿骨驚千里寒灰埜衲心登途非一轍異響乃同音¶懷客月常好呼秋雁獨深相如勤作賦何事病泉林¶中秋昨歲訪昨歲復中秋月宛當時月遊同昔日遊¶往還情了了今古人悠悠莫悵經年別徒憐江上鷗
#+END_VERSE
」¶

壽止水禪師得桃字¶

#+BEGIN_VERSE
「　和風感百物雨露發新條瑞應元宵節願乘華柳朝¶無瑕人是玉有美佛能超不羨三春月靈雲悟碧桃
#+END_VERSE
」¶

送善長禪師之淮上¶

#+BEGIN_VERSE
「　焚卻青龍鈔遂輕良遂知虛空信有口萬象答無時¶已奪群龍席能恢舊祖基應知三楚地久矣望君儀
#+END_VERSE
」¶

遊海廟次壁韻贈邊涯上人¶

#+BEGIN_VERSE
「　乘驢初出郭綠樹有禽鳴引我入山寺寒華炤眼明¶魚龍沈海黑鐘磬出林清應是歸依處朝朝佛念生¶僧閒愛習靜潮似雨聲鳴即悟聲非色何愁空不明¶波搖疑日動龍躍見天清更有怡情處無聞理亂生
#+END_VERSE
」¶

恭祝本師老和尚壽旦¶

#+BEGIN_VERSE
「　杲杲秋暘曝桂辰相傳古佛示全身擎來太白峰頭¶月撥轉曹谿浪裏春何止法門謝太傅直為濟北漢¶真人風高華嶽難稱頌石筍抽條歷劫新
#+END_VERSE
」¶

次韻答遠菴禪師¶

#+BEGIN_VERSE
「　履雪衣霜走越城相逢喜見步猶輕懷中風雨歸何¶處客裏谿山賦已成楓落滿江空瘦影月臨斷壑別¶生情愛君磊落負奇骨目對秋空處處明
#+END_VERSE
」¶

#+BEGIN_VERSE
「　蒙莊物類大難齊兄處城南弟復西月午怕看潮後¶白鴉寒愁聽曉初啼縱知垂手塵無滯終歎行廛面
<pb:KR6q0409_J_019-0741b>¶有泥何日壤居真定卜君前曳耙我牽犁
#+END_VERSE
」¶

#+BEGIN_VERSE
「　千里常懷寄素書萍蹤咫尺轉無如媿同作客仍憐¶客笑以貧軀惜病軀嘉植候君成大蔭活埋念我應¶無餘狂瀾末年如何挽日坐寒潮有望舒
#+END_VERSE
」¶

#+BEGIN_VERSE
「　門開不見故人車目縱霞紅海色餘蜃市幻看非世¶界茆廬縛就且安居風霜已飽人情後面目存真利¶害初且喜歲寒呈晚節同條時寄有鴻魚
#+END_VERSE
」¶

#+BEGIN_VERSE
「　於今安望鑒雄雌[斥*(鳥-(烈-列)+(米-木))]鷃依巢便鵠欺已卜丘山雲可¶種任呼牛馬世安疑金雖沙聚終存價梅不春須別¶露姿已識虛舟天地共不妨逆順有風吹
#+END_VERSE
」¶

即原韻酬故崇明侯杜文煥¶

#+BEGIN_VERSE
「　深慚埜叟媿非才此日逢君在釣臺江海無家情自¶遠風雷有舌句全該論心早已消塵夢學道應須盡¶法財肯到縣崖方攃手梅華不在別枝開
#+END_VERSE
」¶

止檀越修菴之舉¶

#+BEGIN_VERSE
「　風葉蟲音滿四鄰苔封蘚碧稱閒身只憐多病容藏¶拙莫猒清貧易告人竹戶艸連雲日靜版橋路斷水¶恆新況聞征稅民苛甚勿為山僧種苦因
#+END_VERSE
」¶

送森鑒禪師歸江西¶

#+BEGIN_VERSE
「　相去依然不隔天春風秋雨又經年祇堪越巘吾埋¶骨何事江西子種田掘強克賓難折項攃顛普化善¶揮拳南能庾嶺如相見直使獦獠舌路乾
#+END_VERSE
」¶

#+BEGIN_VERSE
「　葛藤相續已如毛那得乘風有利刀為愛逃名先我¶去誰憐泣玉是人豪月行峴首千山寂秋到潯陽一¶雁高莫怪送君惜寸步已曾卻埽杜煩囂
#+END_VERSE
」¶

送友人還歸宗¶

#+BEGIN_VERSE
「　家本潯陽五老西歸時重看白雲低采薇路熟灣灣¶谷種樹春藏曲曲谿遠水明帆開夕炤青藜撥霧聽¶天雞入門問訊歸宗老蛇死而今產狻猊
#+END_VERSE
」¶

除夕示諸禪
<pb:KR6q0409_J_019-0741c>¶

#+BEGIN_VERSE
「　歲月茫茫安可期飄零此際共棲遲一年聚首成何¶事漸覺蹉跎過好時幾撥寒爐騰赤燄誰遭毒棒拂¶蒿枝青春不惜如流水白首當知已在茲
#+END_VERSE
」¶

辭老人大覺之命¶

#+BEGIN_VERSE
「　缾缽追隨十五年恩深何止戴如天切磋有志追先¶哲荷擔無能起後賢三十名聞非我福四方風動散¶云緣逢人不出吾家事豈羨逃名著祖鞭
#+END_VERSE
」¶

次韻答萬開來副使¶

#+BEGIN_VERSE
「　胸藏春谷渙凝冰應是玉樓謫未升天或妒才何可¶問人其憐我不如憎醒中聞見真難識醉裏乾坤較¶易能翫世即今同阮子襟懷瀟灑豈輸僧
#+END_VERSE
」¶

#+BEGIN_VERSE
「　此身煉就火中冰一任熱輪頂上升白璧何妨塵眼¶摘青蓮不礙淤泥憎榮枯意外看雲幻險惡波中驗¶己能我自無心物自擾古來蛇虎伴山僧
#+END_VERSE
」¶

壽聞聞老師¶

#+BEGIN_VERSE
「　擿去閒名等一毛胸中所證絕絲豪琴留雅道門常¶掩鶴放秋空天愈高齒德推尊君子社威儀約束小¶兒曹清風瑟瑟標千古不似東方學竊桃
#+END_VERSE
」¶

#+BEGIN_VERSE
「　千崖冰雪凍無痕春長桃谿綠遶門得意滄浪高自¶詠會心飲水默無言靈禽語細幽堪譜菡萏華開香¶可餐如幻身心觀物化何須庭下更栽萱
#+END_VERSE
」¶

#+BEGIN_VERSE
「　赤貧所到已無錐險處抽身不立危鶯喚上林春有¶舌月移空界樹無枝逶迤能作斯人主泥水何妨以¶類隨潦倒生緣師了了插竿高揭信風吹
#+END_VERSE
」¶

菴居¶

#+BEGIN_VERSE
「　支公何必買山居著處無喧即我廬放眼直看天接¶水欹窗時聽烏呼閭望中古木雲從起靜裏孤村峰¶儼如卻笑住來誰主伴半床明月半床書
#+END_VERSE
」¶

菴居聞亂有憂予無垣扉者戲為賦此¶

#+BEGIN_VERSE
「　孤村行盡更孤村村盡橋南小築存自笑冰霜籬有
<pb:KR6q0409_J_019-0742a>¶燄不慚風雨舍無門一燈耿耿搖寒影數犬嘮嘮吠¶夜昏斗室從來餘壁立諸君知我可無喧
#+END_VERSE
」¶

菴居有僧懼亂辭行因歎之¶

#+BEGIN_VERSE
「　蘊魔未破目沈沈在處生陰孰可禁人我聚頭胸有¶膽風雷起處舌無音數年林下逞予智半載菴居見¶道心謾說亂離離此地前途戈戟更森森
#+END_VERSE
」¶

絕糧募緣¶

#+BEGIN_VERSE
「　曾聞受厄有先賢我亦何人共此緣自笑生平真儉¶德可知恰好遇飢年一人易守固窮志眾口難成辟¶穀仙周急從前君子事況令福海更綿綿
#+END_VERSE
」¶

水心菴化修造¶

#+BEGIN_VERSE
「　屋角雨催聲欲折幾番撐拄力難勝通身泥水堂前¶佛滿目風煙爨下僧屢空自知還自遣出門人告恐¶人憎豈無樹德求滋者似此空疏見未曾
#+END_VERSE
」¶

武林金剛菴募修佛殿磚瓦¶

#+BEGIN_VERSE
「　精藍久已擅錢塘鸞鳳鏘鏘此地翔坐視佛頭招雨¶打忍看殿腳砌雲涼楊岐有智徒吁壁雲蓋無謀獨¶遶廊為報賢于大長者嘉聲好與共流芳
#+END_VERSE
」¶

席三道者同室人堅修淨業乞偈賦此志美亦志勉也¶

#+BEGIN_VERSE
「　東土西方不隔天一心清淨便超然孟光乘願勤求¶法甘贄忘緣愛學禪德必有鄰今已見華開並蔕古¶難全盡空諸相如來見此是當年佛口宣
#+END_VERSE
」¶

衝虛上座七旬初度乞偈¶

#+BEGIN_VERSE
「　甲子人間論大椿我云古佛坐微塵鶯華鬧市年年¶換風月長安歲歲新除境只因心未遣忘緣方與道¶為鄰居廛行解能相應歷劫何曾有二人
#+END_VERSE
」¶

梅道者六旬初度乞偈¶

#+BEGIN_VERSE
「　卻愛青蓮火裏開信知賦性自天來氣同玄度雅相¶許人似孤山又姓梅道價每傳非一口德容乍見識
<pb:KR6q0409_J_019-0742b>¶多才儻能世諦全空相甲子難將劫數推
#+END_VERSE
」¶

夢中對菊閒吟有世味盡於濃處薄詩情也覺澹中長之句朝起足成¶

#+BEGIN_VERSE
「　金螢遶屋曬寒香獨與幽期夢不忘世味盡於濃處¶薄詩情也覺澹中長雲容漸老蒼山骨鴈字分題丹¶葉霜瓢笠只今神自健名華招隱正相當
#+END_VERSE
」¶

再題雲門¶

#+BEGIN_VERSE
「　次第雄分泰岱邊蘿垣薜戶日高縣青霄有路登金¶闕下界何人學睡僊鼓角一城春艸綠風雷萬壑洞¶龍眠我來天外尋知己直欲藏身北斗前
#+END_VERSE
」¶

將赴匡廬留贈僧裔¶

#+BEGIN_VERSE
「　錦谷冰華六月麤石龕僧老聽高梧年來未買匡廬¶舍何事殘宵雨雪俱
#+END_VERSE
」¶

#+BEGIN_VERSE
「　寥寥祖道不堪秋年少如君豈等儔冰雪肯埋青嶂¶骨濺人梅子出常流
#+END_VERSE
」¶

別友¶

#+BEGIN_VERSE
「　雞聲帶雨雜江煙分袂依依春水漣本自與君同意¶氣千山迢遞豈殊天
#+END_VERSE
」¶

復唐夢賚太史(次韻)¶

#+BEGIN_VERSE
「　飄飄僊客骨如梅鶴立風前玉一堆欲問生前真面¶目須將心眼著寒灰
#+END_VERSE
」¶

#+BEGIN_VERSE
「　盡知泉水出高原大施橫開不二門但識入塵原不¶染名場利鎖總家園
#+END_VERSE
」¶

#+BEGIN_VERSE
「　箇事如同入戰場一人戰退萬兒郎若能勇敢如斯¶去不致楊朱岐路傷
#+END_VERSE
」¶

#+BEGIN_VERSE
「　已去光陰少水魚百年彈指剩無餘腳跟活計能知¶足諸葛何曾出艸廬
#+END_VERSE
」¶

#+BEGIN_VERSE
「　不須禮誦覓安禪靜坐閒看爐上煙香盡煙消空了¶了眼前何物更循還
#+END_VERSE
」¶

贈海南寺繼光法師
<pb:KR6q0409_J_019-0742c>¶

#+BEGIN_VERSE
「　何年得兔盡忘筌日對閒雲埜寺眠弟子執經來問¶義老來無法與人傳
#+END_VERSE
」¶

#+BEGIN_VERSE
「　有時不借虛空口譚盡河沙數已周今作海山無事¶客天華猶自雨床頭
#+END_VERSE
」¶

贈毗盧閣印潭禪人¶

#+BEGIN_VERSE
「　毗盧閣架三乂口為眾勤劬已數秋若欲更窮千里¶目百城回望在高樓
#+END_VERSE
」¶

#+BEGIN_VERSE
「　珠米桂薪行路難蹌蹌雲水競頭攢慈心一片海東¶月夜夜清光炤百灘
#+END_VERSE
」¶

別唐人韋蟾贈商山隱者詩(附原韻)¶

商嶺東西路欲分半間茆屋一谿雲師言耳重知師意人是人非不欲聞¶

#+BEGIN_VERSE
「　渭清涇濁不須分空際何曾有礙雲若怕是非來入¶耳胸中已涉是非聞
#+END_VERSE
」¶

#+BEGIN_VERSE
「　木雞煉就境何分蛇虎同眠石上雲縱使風雷鳴大¶地眼中逆順總無聞
#+END_VERSE
」¶

#+BEGIN_VERSE
「　山色蒼蒼午不分紫羅帳裏半堆雲不知身在千峰¶上只覺天低罕見聞
#+END_VERSE
」¶

#+BEGIN_VERSE
「　月色平鋪白不分菴前萬竹埽晴雲興來高唱無生¶曲崖石點頭箇箇聞
#+END_VERSE
」¶

#+BEGIN_VERSE
「　身前身後一無分折腳鐺中煮白雲佛法尚然言不¶會那來餘事得堪聞
#+END_VERSE
」¶

#+BEGIN_VERSE
「　百川到海水無分萬族魚龍欲攫雲待得春雷鳴大¶地為霖為雨普天聞
#+END_VERSE
」¶

#+BEGIN_VERSE
「　綠樹春迷曉不分一枝桃發悟靈雲嵒華吹落紅無¶數消息知師已熟聞
#+END_VERSE
」¶

#+BEGIN_VERSE
「　飄飄桂子落秋分香透嵒前石上雲山谷虛空曾著¶耳好音不斷與君聞
#+END_VERSE
」¶

#+BEGIN_VERSE
「　天入鸛群高不分青霄目視看流雲挂瓢豈欲爭清¶節佛字猶來不喜聞
#+END_VERSE
」
<pb:KR6q0409_J_019-0743a>¶

#+BEGIN_VERSE
「　蜀魄連宵叫不分鵽𩾗終夜又啼雲圓通門啟全無¶礙若箇醒醒不共聞
#+END_VERSE
」¶

#+BEGIN_VERSE
「　空階月色晝無分雪積千峰石上雲煙島雲林俱是¶口莫將耳聽自能聞
#+END_VERSE
」¶

#+BEGIN_VERSE
「　佛音遍界擬何分華柳叢生菩薩雲記得酒樓歌妓¶曲至今千載悅人聞
#+END_VERSE
」¶

#+BEGIN_VERSE
「　鞭影纔窺緇素分崖崩石裂破迷雲可憐滯㲉迷封¶者淵默雷聲總不聞
#+END_VERSE
」¶

#+BEGIN_VERSE
「　熾然無間說無分隔葉黃鸝喚白雲迷子未歸春又¶老斷猿聲在隔谿聞
#+END_VERSE
」¶

#+BEGIN_VERSE
「　艸深一丈路難分相識惟餘谷口雲百鳥不來華自¶落此時此景與誰聞
#+END_VERSE
」¶

#+BEGIN_VERSE
「　青苔鹿過徑初分細補袈裟剪碎雲時語沖霄鶴止¶止莫教煙外有人聞
#+END_VERSE
」¶

#+BEGIN_VERSE
「　舉頭天外目無分何止青霄絕翳雲萬象森羅俱是¶口聾人無耳也應聞
#+END_VERSE
」¶

#+BEGIN_VERSE
「　谷口煙迷樹不分一重山盡一重雲千峰獨立舒長¶嘯只許松梢鶴共聞
#+END_VERSE
」¶

#+BEGIN_VERSE
「　火燒黃獨意何分榮辱無干只臥雲莫把閒名撩齒¶頰又成佳話廣傳聞
#+END_VERSE
」¶

示天池禪人¶

#+BEGIN_VERSE
「　一筇煙雨度淄河山舍無塵有薜蘿且喜住菴人再¶見滿庭花藥影扶娑
#+END_VERSE
」¶

#+BEGIN_VERSE
「　昨歲到菴秋瑟瑟今來郊埜夏雲屯天池識得源頭¶活始見曹谿出一門
#+END_VERSE
」¶

知浴慧光募建甘露菩薩像乞偈¶

#+BEGIN_VERSE
「　僧繇昔日描難得浴主而今欲立身借得龍王些少¶便朝朝甘露洗紅塵
#+END_VERSE
」¶

進水心菴午齋次缶華有新蛛百餘結縷如珠貫申甫徐文學以二偈見寄因口占四偈酬之
<pb:KR6q0409_J_019-0743b>¶

#+BEGIN_VERSE
「　主賓相見絕疏親媿我無能指一真不謂蜘蛛太饒¶舌空中拋下玉絲綸
#+END_VERSE
」¶

#+BEGIN_VERSE
「　說有說無渾是夢知之一字禍之門須向聲前明的¶旨方知大地悉承恩
#+END_VERSE
」¶

#+BEGIN_VERSE
「　有無不涉作何觀迸出虛空玉一團猶憶龐公見馬¶祖西江一吸至今乾
#+END_VERSE
」¶

#+BEGIN_VERSE
「　空中樓閣紛紛布何似天華雨滿庭識此幻成如幻¶理石頭說法老僧聽
#+END_VERSE
」¶

示王思山居士¶

#+BEGIN_VERSE
「　箇中原不假思惟直下承當第二機推倒面前案山¶子雙眸炯炯絕離微
#+END_VERSE
」¶

贈東剡禪師(為昇受業高原和尚法嗣也)¶

#+BEGIN_VERSE
「　秋風秋雨謁同門形影相看爾我存數日共君燈下¶語可憐無處著寒溫
#+END_VERSE
」¶

#+BEGIN_VERSE
「　且喜門庭仍肅肅舊時泉石洗新秋先師靈骨依然¶在傳語諸方莫浪求
#+END_VERSE
」¶

#+BEGIN_VERSE
「　祖燈寥落久支離拾得巴歌作雪辭提唱見君多古¶調令人有路憶楊岐
#+END_VERSE
」¶

送萬緣知客住菴¶

#+BEGIN_VERSE
「　常憶先賢撥死灰騰空烈燄走風雷嘉聲應爾追先¶哲不負吾門有俊才
#+END_VERSE
」¶

送曇燄煖禪人¶

#+BEGIN_VERSE
「　秋風索索去何之桂子飄香正此時要見聯芳曇燄¶發好看華煖最高枝
#+END_VERSE
」¶

梵慧禪人為三際闍黎造壽塔既成乞偈以志不朽因為賦此¶

#+BEGIN_VERSE
「　齒德俱尊有幾人戒珠更爾淨無塵逍遙重整來時¶路一塔長縣劫外春
#+END_VERSE
」¶

#+BEGIN_VERSE
「　人間何物最堅牢德潤身時第一高行解應同石不¶朽千霜永永壽兒曹
#+END_VERSE
」
<pb:KR6q0409_J_019-0743c>¶

贈馬織造¶

#+BEGIN_VERSE
「　誰信居塵不染塵金剛歷劫種多因而今上國稱良¶弼允作佛心補袞人
#+END_VERSE
」¶

楚公¶

#+BEGIN_VERSE
「　親捧丹書下玉京勤勞全不憚艱辛若非慧業多生¶種安得白雲深處行
#+END_VERSE
」¶

馮公¶

#+BEGIN_VERSE
「　摩尼手握布千珍梵行聞君不可倫尤憶西江都吸¶盡莫教輸與姓龐人
#+END_VERSE
」¶

張居士¶

#+BEGIN_VERSE
「　華柳叢中有佛身笙歌宛轉喚歸人何緣門第君偏¶好雙鳳爭銜鹿苑春
#+END_VERSE
」¶

示楊鍾秀居士¶

#+BEGIN_VERSE
「　微塵內有空王佛幾箇男兒見得親欲識家山千古¶秀嶺梅玉破一枝新
#+END_VERSE
」¶

示李完初居士¶

#+BEGIN_VERSE
「　生死崖頭浪潑天隨波古佛有千千但能識得元初¶面烈燄堆中開白蓮
#+END_VERSE
」¶

贈大慱禪師¶

#+BEGIN_VERSE
「　高騎玉象下峨嵋步步凌空絕後隨拾得蒼龍頭上¶角長安價重幾人知
#+END_VERSE
」¶

送徹眉知客歸江南¶

#+BEGIN_VERSE
「　千里來歸信有由江南江北沒同儔從今當作龍門¶客淺水澄波莫浪遊
#+END_VERSE
」¶

#+BEGIN_VERSE
「　門庭六月肅如霜愛子相從已備嘗此去滔滔皆熱¶浪恐于冷眼不相當
#+END_VERSE
」¶

募建普同塔¶

#+BEGIN_VERSE
「　珊瑚林裏福身入意躁天中淨信生充國黃金隨意¶取湘南潭北路分明
#+END_VERSE
」¶

贈丘子羽守備
<pb:KR6q0409_J_019-0744a>¶

#+BEGIN_VERSE
「　異地相逢亦偶然芝蘭之契是前緣丈夫夙具英雄¶骨選佛當為第一員
#+END_VERSE
」¶

贈丘蓬萊居士¶

#+BEGIN_VERSE
「　生成俊骨邁常流急水抽迴破浪舟驀入青蓮國裏¶坐萬人爭仰五君丘
#+END_VERSE
」¶

次擬將韻答房沆菴方伯¶

#+BEGIN_VERSE
「　擬將蘿薜挂鶉衣萬仞崖前坐石磯目視流雲足底¶過那知越瘠與秦肥
#+END_VERSE
」¶

#+BEGIN_VERSE
「　擬將香芷結蓑衣柔櫓輕舠明月磯直釣釣鼇稱意¶得歸來江柳綠陰肥
#+END_VERSE
」¶

#+BEGIN_VERSE
「　擬將雪鬢臥峰頭茅屋如拳傍斗牛六月雪封山徑¶斷天荒地老任悠悠
#+END_VERSE
」¶

#+BEGIN_VERSE
「　擬將清嘯付重阿孤木寒雲一鳥窩誰識香山心夙¶契紅嵐翠雨入新歌
#+END_VERSE
」¶
¶
¶
¶
¶
¶
天岸禪師語錄卷第十九
<pb:KR6q0409_J_019-0744b>¶

